Bé, jo soc n'Ona, soc de Mallorca i per a jo és molt difícil explicar d'avon soc.
No perquè hàgim viscut a moltes bandes, de fet, quasi tota la meva vida, per no dir tota, he viscut a Mallorca, a un poble que se diu Alcúdia, i no n'he viscut a cap altra banda, però per a jo casa és més que a on has crescut, però és el lloc que connecta amb qui ets tu i a on estàs més còmode... i sempre he tingut aquest dilema de...

Jo soc una persona amb molta ciutat, necessito una ciutat grossa, amb molt d'espai, que no tingui horaris, avon hi hagi molta gent, i per això sempre, des de molt petit, he crescut en una obsessió per Nova York.

Però de vegades he crescut a una casa on m'han explicat i m'han fet entendre la importància de tenir una cultura, de tenir una identitat, i el català és una llengua que te proporciona això, perquè quan tu xerres català, no només que xerris català, és que aprens uns valors i aprens una història que et fa entendre que la llengua que tu xerres d'alguna manera descriu una part de qui ets tu i de quins valors tens.

I a mi el català no només m'ha... per a jo el català no només ha suposat una llengua amb la que m'he relacionat des que era ben petita, sinó una llengua amb la que he après a lluitar i a defensar les coses amb les que jo crec i amb les que estimar i amb les que odiar i amb les que fer tot el que una persona, un ésser humà fa.

I per tant, és difícil dir on és casa, però sí que sé que una part d'ella, la veritat, la planta baixa de ca meva seria Mallorca, serien els territoris de parla catalana, sense cap dubte.

I soc jove encara, o sigui que tinc l'esperança de fer ca meva molt gran i que un dia tingui en lloc d'un pis, en tingui tres o en tingui quatre, i anar afegint sostres com puguin ser a Nova York o qualsevol altra part del món.

I per tant, soc n'Ona i encara no tinc molt clar on és casa meva.
